# Prerequisiti vari

## Prerequisiti computazione

Macchina di Turing ragionano in binario, ho in input una stringa di 0 e 1 e in output ho un bit, si ha la funzione:

$$
f : \{0,1\}^* \rightarrow 0,1
$$

Definiamo $L\pi$ come un linguaggio di decisione, il cui risultato è binario (accetto/non accetto)

Una TM deterministica $M$, con $T: \mathbb{N} \rightarrow \mathbb{N}$ funzione calcolabile dalla TM, accetta $L\pi$ in tempo $T(n)$ se $\forall x$ con $|x| = n$, $M$ accetta $x$ in $T(n)$ mosse o configurazioni.

Un problema di decisione $\pi$ riceve in input un'istanza $x$ e restituisce $1$ se l'istanza appartiene al linguaggio o $0$ se non appartiene. $L\pi$ contiene quindi tutti gli input per cui $\pi$ dà in output $1$.

La funzione associata al problema si chiama $f\pi$ e, dato un input, restituisce $1$ sse l'input appartiene a $L\pi$.

La **classe P** è definita come la classe dei linguaggi di decisione accettati in tempo $T(n) = cn^p, p \in \mathbb{N}, p \neq 0$  da una macchina di Turing deterministica. P è una classe di problemi di decisione.

Si definisce che $L\pi$ è accettato da una TM in tempo $T(n)$ se $\exists T : \mathbb{N} \rightarrow \mathbb{N}$ calcolabile da TM e $\forall x \in L\pi, |x| = n$ la TM accetta $x$ e risponde 1 al più di $T(n)$ mosse di calcolo.

Per il modello della macchina RAM si parla invece di problemi di decisione, quindi, a differenza della TM, oltre ad accettare gli input che appartengono a $L\pi$, rifiuta quelli che non appartengono.
Possiamo ottenere la stessa cosa usando una macchina di Turing TM che accetta il linguaggio e una macchina di Turing complementare che risponde yes se la stringa non appartiene al linguaggio.

È dimostrabile che se $L\pi$ è accettabile in tempo polinomiale allora nello stesso tempo è anche decidibile.

## Prerequisiti grafi

Un grafo è definito come $G = (V,E)$ con $V$ insieme di vertici e $E$ insieme di vertici.

* Un grafo può essere *orientato* (gli archi hanno una freccia per indicare la direzione) o *non orientato*.
* Un *cammino* tra due vertici è una sequenza di archi che mi porta da un vertice all'altro.
* Un cammino è detto *ciclo* se vertice di partenza e di arrivo coincidono.
* Due vertici sono *connessi* se esiste un cammino che li collega.
* Un grafo connesso è un grafo dove per ogni coppia di vertici si ha che essi sono connessi.
* Se questo cammino è di un solo arco si parla di *grafo completo*, ovvero ogni vertice è adiacente ad ogni altro.
* Si parla di grafo *pesato* se si ha una funzione $W$ che associa un peso ad ogni arco.

**Cammino e Ciclo Hamiltoniano**: Dato un grafo $G$ si definisce cammino Hamiltoniano un cammino t.c. esso tocca tutti i vertici del grado una e una sola volta. Si parla di ciclo Hamiltoniano se dopo aver toccato l'ultimo vertice torno al primo.

**Grafo Hamiltoniano**: un grafo contiene almeno un ciclo Hamiltoniano

**Cammino e Ciclo di Eulero**: Dato un grafo $G$ si definisce cammino Euleriano un cammino t.c. tocca tutti gli archi una e una sola volta. Si parla di ciclo Euleriano se attraversa tutti gli archi tornando al primo vertice alla fine.

**TSP metrico**: è il problema del Travelling Salesman Problem, ovvero la ricerca di un cammino di peso minimo, introducendo delle restrizioni sul grafo:

* le distanze degli archi sono tutte non negative.
* le distanze soddisfano la disuguaglianza triangolare:
$$
\forall i,j,k : d_{ij} + d_{ik} \ge d_{ik}
$$
